# xfer-cv-template - Predložak životopisa za studente

* [xfer-cv-template](#xfer-cv-template)
  * [Kako koristiti predloške?](#kako-koristiti-predloške)
    * [Word/Open Document predložak](#word-open-document-predložak)
    * [Latex predložak](#latex-predžozak)
  * [Česte pogreške kod pisanja životopisa](#ceste-pogreške-kod-pisanja-životopisa)
    * [Životopis mora stati na jednu stranicu](#životopis-mora-stati-na-jednu-stranicu)
    * [Staviti važnije stvari na prvo mjesto](#staviti-važnije-stvari-na-prvo-mjesto)
    * [Detaljnije opišite svoja postignuća](#detaljnije-opišite-svoja-postignuća)
    * [Kod navođenja znanja tehnologija, budite iskreni](#kod-navođjenja-znanja-tehnologija-budite-iskreni)
    * [Dokument mora biti funkcionalan](#dokument-mora-biti-funkcionalan)
  * [Zašto ovakav predložak?](#zašto-ovakav-predložak)
    * [Zašto ovaj repozitorij postoji?](#zašto-ovaj-repozitorij-postoji)
      * [Zahvale](#zahvale)

Hoj, ako si
- student računarstva ili elektrotehnike,
- želiš se prijaviti za praksu ili posao
- ili samo razmišljaš kako napraviti svoj životopis,
ovaj je repozitorij napravljen za tebe!

Tu ćeš pronaći datoteke i savjete koje ti mogu pomoći da napraviš ili unaprijediš svoj životopis. Sve datoteke koje se ovdje nalaze smiju se koristiti bez ograničenja.

## Kako koristiti predloške?

Kako biste preuzeli datoteke sa _githuba_, koristite program git ili gumbe na stranici koji vam omogućavaju preuzimanje datoteka na računalo.

![alt text](https://github.com/agrbin/xfer-cv-template/raw/master/download-howto.png "Kako koristiti predloske?")

### Word/Open Document predložak
Open Document Format (odt) rašireni je format tekstualne datoteke koji se može otvoriti u većini programa za obradu teksta.
Datoteku otvorite u svom omiljenom programu za obradu teksta (.*Office) i popunite svojim podacima. Prije slanja CV-ja na prijave za posao, preporučamo stvoriti pdf verziju datoteke. 

### Latex predložak
Latex je jezik i sustav za izradu dokumenata. Za razliku od Microsoft Worda, Open Office Worda ili drugih programa za izradu dokumenata, u Latexu se jednostavno može oblikovati grafički složen dokument poput znastvenog rada, znanstvenog udžbenika i slično. Svo formatiranje u Latexu definira se naredbama u datoteci ekstenzije tex. Za konačni rezultat, želimo takvu datoteku prevesti u pdf. Najlakše je koristiti alat za online izradu Latex dokumenata [sharelatex](https://www.sharelatex.com/). Za obradu Latex dokumenata također postoje i brojne desktop aplikacije poput texmakera i ostalih [(više ovdje).](https://en.wikipedia.org/wiki/Comparison_of_TeX_editors)

## Česte pogreške kod pisanja životopisa

Nakon više razgovora s inženjerima koji zaista intervjuiraju kandidate za posao ili praksu te istražujući na Internetu, izdvajamo sljedeće savjete za što bolji i pregledniji životopis.
Pri njegovom pisanju, neka vam glavna misao vodilja bude da osoba koja će čitati vaš životopis nema vremena detaljno ga proučavati, pa vam je cilj da odmah vidi najvažnije stvari.

### Životopis mora stati na jednu stranicu 

Napišite sve što želite prikazati u svom životopisu. Kad ste gotovi, ukoliko životopis ima više od jedne stranice, izbacujte manje bitne stavke dok nije sve stalo na jednu stranicu.

### Staviti važnije stvari na prvo mjesto

Ukoliko ste tri mjeseca radili kao npr. prodavač sladoleda na plaži ili operater u call centru, ne morate to upisati u životopis kao radno iskustvo jer to nije bitna stavka za zapošljavanje u nekoj softverskoj firmi. Ako nemate prethodnog iskustva u struci, bolje je napisati kako ste uspješno vodili ili bili dio tima iz nekog projekta na fakultetu i ukratko opisati taj projekt te kako ste mu vi pridonijeli.

### Detaljnije opišite svoja postignuća

Kod navođenja projekta u sklopu studija ili nekog prethodnog radnog iskustva bilo bi dobro u dvije-tri natuknice opisati projekt: koje tehnologije ste koristili, koji je bio vaš doprinos tome projektu i slično. Ako možete kvantificirati postignuća, napravite to - brojke govore puno više od velikih riječi.

### Kod navođenja znanja tehnologija, budite iskreni

Nemojte napisati da ste stručnjak u nekoj tehnologiji, čak i ako ju dugo koristite ili mislite da ju dobro poznajete. Tada će vas na intervjuu sigurno pitati mnogo detalja o toj tehnologiji, a često se dogodi da se takav kandidat upravo zbog toga loše provede na intervjuu.
Kada pišete životopis, imajte na umu da će to za vašeg sugovornika biti jedini podaci koje zna o vama te će na temelju njih kreirati pitanja za intervju. Pažljivo birajte atribute koje koristite, ali nemojte biti ni previše skromni :).

### Dokument mora biti funkcionalan

Posebno provjerite rade li svi url-ovi u životopisu ispravno te koristite _službenu_ mail adresu. Umetanje slike u životpis također se ne preporuča jer ista zauzima prostor dok ne donosi nikakve korisne informacije čitatelju.

## O ovom predlošku

Ovaj predložak namijenjen je studentima tehničkih znanosti (ponajprije računarstva) koji se žele prijaviti za posao ili stručnu praksu (engl. internship), a još uvijek nemaju (puno) iskustva u industriji.

## Zašto ovakav predložak?

U svrhu izrade ovog predloška prikupljeno je 16 životopisa od 15 studenata računarstva. Oni su zatim analizirani prema naputcima regrutera i stalnih zaposlenika u tvrtkama i za svaki su izdvojene njegove dobre i loše odlike. Nakon toga krenuli smo pisati predložak na temelju dobrih primjeraka životopisa.

### Zašto ovaj repozitorij postoji?

Naš fakultet je kvalitetan koliko su kvalitetni njegovi _studenti_ i _djelatnici_ - želimo održati tu kvalitetu na visokoj razini potičući odlazak na prakse.
Rad ili praksa u industriji neprocjenjivo je iskustvo za studente  - smatramo da je to prilika da steknu znanje koje se ne može naučiti iz knjiga već se mora iskusiti.
Studenti često misle manje o sebi i boje se napraviti prvi korak prema ljetnoj praksi ili privremenom zaposlenju - želimo potaknuti i olakšati prve korake.

### Zahvale 

Autori:
- Anton Grbin, Bruno Rahle, Iva Miholić, Marija Mikulić, Marin Tomić

Pomogli u izradi:
- Alen Rakipović, Andrija Milićević, Dino Šantl, Goran Gašić, Goran Žužic, Filip Pavetić, Igor Čanadi, Igor Jerković, Ivo Sluganović, Jelena Cvitanović, Matej Ferenčević, Tomislav Grbin, Zrinka Gavran
